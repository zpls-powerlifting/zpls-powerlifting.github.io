---
title: X. Državno prvenstvo u powerliftingu i bench pressu
thumbnail: /images/2021-06-12-drzavno-thumb.png
featured: /images/2021-06-12-drzavno.png
layout: post
---

Grad Zagreb biti će domaćin X. Državnog prvenstva u powerliftingu i bench pressu, koje će se odrati 18. i 19. rujna 2021. godine. Organizator natjecanja je Zagrebački powerlifting savez - klubovi PLK Coloseum, PLK Gumeni Medvjedići, PLK Power Crew i PLK Štanga. Očekujemo ponoviti i unaprijediti uspješnu organizaciju Kupa grada Zagreba održanog 2019. godine, ovaj put uz potporu Grada Zagreba kroz Sportski savez Grada Zagreba.

Nakon teške godine za sport iza nas, čast nam je prihvatiti izazov vraćanja powerliftinga na noge i vraćanju starih brojki prijavljenih natjecatelja. Očekuje se rekordan broj natjecatelja - više od 150. Ako se ostvari, izgledno je da će natjecanje trajati tri dana - od petka do nedjelje.

Natjecanje će se moći pratiti i uživo preko profesionalnog livestreama s više kamera i komentatorima.

Glavni sponzor natjecanja je <a href="https://www.eluir.hr" target="_blank">ELUIR</a>, koji će nam omogućiti vrhunsku opremu u prostoru za zagrijavanje sa svojim novim Legion combo rackovima. Osim toga, osigurati će i vrijedne nagrade za najbolje powerliftere i powerlifterice - između ostalog - SBD pojaseve!

Ostali sponzori su <a href="https://www.the-nutrition.com/domov/sl/hr" target="_blank">THE Nutrition</a>, <a href="https://trainstation.com.hr" target="_blank">Train Station</a> i <a href="https://www.fakat.eu" target="_blank">fakat.</a>.

Više informacija o lokaciji i terminima uskoro. Prijave su moguće na standardan način - preko prijavnica koje šalju klubovi.