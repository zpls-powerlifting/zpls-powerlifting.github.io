---
title: X. Državno prvenstvo u powerliftingu i bench pressu
thumbnail: /images/2021-06-12-drzavno-thumb.png
featured: /images/2021-06-12-drzavno.png
layout: post
---

U Zagrebu je proteklog vikenda održano jubilarno X. državno prvenstvo u powerliftingu u bench pressu. Natjecanje je, kao i 2019. godine, održano u sportskoj dvorani OŠ Vrbani. Nastupilo je preko 120 natjecatelja što ovo natjecanje čini najbrojnijim državnim prvenstvom do sad, što je izniman uspjeh s obzirom na općenito stanje sporta u ovo pandemijsko vrijeme. Natjecanje je održano bez publike radi epidemioloških mjera.

S ovim natjecanjem htjeli smo još podići visoko postavljenu ljestvicu iz 2019. godine, što smo i uspjeli.

Glavni fokus je bio dizanje razine opreme za natjecatelje. Uz nesebičnu donaciju članova PLK Štanga, na ovim prostorima je prvi put korišten Rogue combo rack na natjecateljskoj platformi. Također su i prvi puta korišteni kalibrirani utezi marke Rogue te šipka Rogue Ohio power bar - ustupljeni od strane PLK Power Crew i PLK Štanga.

<span class="image featured"><img src="{{ site.baseurl }}/images/2021-09-20-drzavno-1.jpg" alt="" /></span>

Prostor za zagrijavanje smo zahvaljujući glavnom sponzoru natjecanja - <a href="https://www.eluir.hr" target="_blank">ELUIR</a> - opremili s 4 Legion combo racka. Uz to smo imali 4 power bara i 885kg kalibriranih Rogue utega, u čijoj nabavci nas je podržao Sportski savez Grada Zagreba.

<span class="image featured"><img src="{{ site.baseurl }}/images/2021-09-20-drzavno-2.jpg" alt="" /></span>

Još jedna značajna novost na koju smo jako ponosni i na koju smo utrošili puno truda je prijenos uživo. Cijelo natjecanje je u potpunosti preneseno uživo na platformi Youtube, uz komentatore te profesionalnu opremu i režiju od partnera <a href="https://www.fakat.eu" target="_blank">fakat</a>, koji su zaslužni za cjelokupnu tehničku realizaciju natjecanja. Stream je uz komentatore imao i prikaz rezultata i podataka o natjecateljima, što čini praćenje znatno zanimljivijim nego "suhi" video.

Zahvaljujemo se i ostalim sponzorima: <a href="https://janaf.hr" target="_blank">JANAF</a>, <a href="https://www.the-nutrition.com/domov/sl/hr" target="_blank">THE Nutrition</a> i <a href="https://trainstation.com.hr" target="_blank">Train Station</a>.

Prvi dan - powerlifting muški:
<iframe width="560" height="315" src="https://www.youtube.com/embed/MObjI77cK7Q" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Drugi dan - powerlifting žene, bench press:
<iframe width="560" height="315" src="https://www.youtube.com/embed/tDcYvV8z6N4" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
